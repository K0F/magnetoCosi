Jmenuji se profesor Oblonský. Tuto zprávu nemohu nikomu sdělit. Přitom je strašně podstatná. SAPO mi zničili a mě odstavili. 
Mám tolik co říct… proč nikdo nechce poslouchat?
Bojí se všichni toho, co vidím?

Vyšehrad, já a Libuše jsme spojeni. Máme mnoho společného… je ve mně část Libuše. Oba dva vidíme dál, než jiní lidé.


Teď je šestého prosince 1960, 

Teď máme počítače přes celé místnosti… Já ale vidím před sebou pouhých dvacet let do vývoje mikroprocesoru.  Každý pak bude moci mít počítač, který se vejde na psací stůl. Vím jak na to. Proč to nesmím říkat nahlas? Proč nemohu pokračovat ve vývoji?

To není vše. Umožnilo by to vytvořit počítač veliký jako poznámková kniha. Mohl by ho mít každý. Doma, na cestách, kdekoli. Operační systém by byl jednoduchý. Dokázali by ho ovládat i děti. Mohl by se jmenovat třeba okna. Mám to před sebou jako dnes… ale nikdo mě neposlouchá.

Také by bylo možné spojit tyto počítače. Mohla by vzniknout síť počítačů. Mezinárodní nezničitelná síť počítačů. Nekonečné množství informací. Přístupné odkudkoli na světě. Mohly by také vzniknout malé čipy a bezdrátové spoje. Mohli bychom každý mít v kapce počítač ovládaný pouhým dotykem. Mohli bychom si s nim volat… mohl by se jmenovat třeba i Telefon, nebo i Podložka. 

Všechno to vidím. Jako Libuše. Ale nechtějí, abych o tom mluvil. Nerozumím tomu. Vím jak to udělat, ale nesmím…

Ale vidím toho ještě mnohem víc.
Vidím nové čipy. Budou pod kůží. Budeme s nimi ovládat vše. Spotřebiče, dům, auto. Budeme s nimi telefonovat, nakupovat, uzavírat smlouvy. Už žádné telefonní společnosti a operátoři… vše bude zadarmo. 

Vidím, jak se medicína spojí s technikou. Mozek je vlastně také počítač. Jednou už nebudou potřeba žádné čipy. Budeme si programovat vlastní mozek. Naučíme ho přistupovat k síti, komunikovat na dálku. Každý z nás si budeme moci naprogramovat život, jak si budeme přát. 

Mnoho lidi nebude muset pracovat. Už nebudou potřeba firmy, zaměstnanci. Všechno to vidím. Všechno se to jednou stane. 
Mnoho lidí nebude vědět co dělat.
Mnoho lidí se zblázní.
Mnoho lidí to nezvládne. 
Ale když budete vědět to co já, zachráníte se. 
Dobře poslouchejte. 
Nejdůležitější totiž je:
Zaprvé: Vzájemně se obejmout. … … … 
Zadruhé: Políbit se na čelo. … … … 
